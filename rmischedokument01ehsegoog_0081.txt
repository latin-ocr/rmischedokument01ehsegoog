1528 April. 29

Hiberniae cum carissima in Christo filia nostra Catherina regina,¹ Sedis
Apostolicae dispensatione praetensa, contraxisse et consumasse dignoscitur,
subortam nuper in partibus illis quaestionem, quae licet in publicum ecclesiae
iudicium deducta hactenus non fuerit, causae tamen tam magni gravisque
momenti exitus, videlicet quem iustitia et aequitas dederit, animos istic
omnes sic habet suspensos, ut celerem ac maturam diffinitionem requirat,
non sine maximo discrimine protelandam. Cum itaque nos, quos ad iu-
stitiam in iudicio et veritate omnibus aeque subministrandam servum ser·
vorum Deus constituit, facti veritatem per nos ipsos inquirere et causam
hanc examinare non valeamus, considerantes praeterea, quod factum, ex
quo ius oritur, illic certius quam hic, tum etiam citius expeditiusque cog-
nosci poterit, cupientesque, praesertim in regno illo, Sedi Apostolicae
semper devotissimo, onmem dissensionum materiam extingui et dulcissi-
mum illum pacis amorisque intestinum concentum felicissimamque chari-
tatis harmoniam multos iam annos constantem retineri ac in posterum
conservari dictamque perinde super praefato matrimonio causam in iudicio
iustitia et veritate decidi certumque firmum validum et maturum, quod
maxime expedit, finem sortiri: Circumspectioni Vestrae ad audiendum ea
omnia et singula, quae dicti matrimonii vires dispensationisve apostolicae ·
cuiuscunque coram vobis producendae aut exhibendae validitatem aut inva-
liditatem contingant, deque et super omnibus illis ac aliis quibuscunque
materiis allegationibus et causis, dictum matrimonium aut dispensationem
concernentibus seu tangentibus cognoscendum necnon in causa dicti ma-
trimonii et validitatis dispensationis vocatis partibus summarie et de plano
sine strepitu et figura iudicii procedendum, dispensationes quascunque
apostolicas prout illas validas efficaces et sufficientes, invalidasve, inefficaces,
minus sufficientes, subreptitias vel obreptitias aut aliquocunque modo ema·
natas inveneritis, tales illas esse et haberi debere praeiudicandum dictumque
matrimonium similiter, si ab altemtra parte petatur, prout animo con·
scientiaeque vestrae iuris ratio persuaserit, validum iustum et legitimum
aut firmum esse, aut e contra invalidum iniustum et illegitimum nullumque
fuisse et esse, pro valido iusto et firm0‚ aut e contra invalido iniusto et
illegitimo nulloque haberi debere diffiniendum sententiandum et deciden-
dum, ac in eventum improbationis et declarationis nullitatis matrimonii
summarie ac de plano sine strepitu et figura iudicii, ut praefertur, sen·
tentiam divortii iudicialiter proferendum, denique tam Henrico regi quam
Catherinae reginae praefatis ad alia vota commigrandi licentiam in Domino
et facultatem tribuendum, vobis coniunctim et altero vestmm nolente aut
impedito divisim citra omnem personae aut iurisdictionis gradum omni
recusatione et appellatione remotis vices et omnem auctoritatem nostram
committimus et demandamus vosque etiam coniunctim et altero vestrum
nolente aut impedito divisim ut praefertur, ad ea omnia, quae in hac com·
missione continentur, dumtaxat exequenda expedienda ac plenae finalique

 

