1530M7arz. ’ 141

· quas nos cum libentissime legissemus· ipsorumque oratorum verba diligen·
tissime audivissemus, pro nostra erga Serenitatem Tuam paterna caritate
proque tuis vicissim in hanc sanctam Sedent meritis omnia illis et oratione
et re praestitimus, quibus intelligerent, nos nihil magis cupere, quam Se-
renitati Tuae honeste atque cum Deo posse gratificari. ltaque cum Tuae
Serenitati curn ipsi commodius, turn ad omnem rem publicam christianam
tutius existimassemus, ut acl certum tempus supersederetur, et, si difficile
erat, altera parte instante atque urgente, ut procederetur, tamen non diffisi
essemus rem confici posse, si ipsi oratores a Serenitate Tua aliquod man-
datum aut authoritatem habuissent, quo repromitteretur, hoc toto ternpore
supersessionis in hac causa nihil innovatum iri; verumtamen curn id se
mandatum habere negassent, sed tamen omnia aequa de iustitia, obser·
vantia Tuae Serenitatis erga hanc sanctam Sedem sibi proponere et sperare
affirmassent, tanta fuit diligentia nostra tantaque fiducia gravitatis et au·
thoritatis curn ceterorum oratorum tuorum, turn imprimis dilecti filii no·
bilis viri comitis de Wilcer‚ ut eorum verbis res quadraginta quinque dies
prolata sit, quod quidem tempus satis fore videtur, dum certior de his
Tua Serenitas facta, quid super hac re suae sententiae sit, rescribere possit.
Nos enim si intellexerimus, durantibus prolationibus nihil in causa inno·
vatum iri, non diffidimus, quin alteri parti, Carolo ipso non invit0‚ dummodo
de hoc certior factus sit, persuadere possimus, ut rem proferri patiatur
illiusque adhunc rem obsequio usuri simus. Nunc ergo, etsi confidimus,
animum nostrum paternum summamque erga te benevolentiam et esse pro-
batam et indies magis probatum iri, tamen etiarn atque etiam in Domino
Serenitatem Tuam hortamur, ut suasiones nostras amantissimasque adhor-
tationes diligenter considerare velit, quas cum singularis caritatis plenissi-
mas intelliget, tum prospiciet, ad religionem amplificandam communemque
christianorum tranquillitatem tuendam maxime pertinere. Quae omnia
cum principum concordia ex magna parte* contineantur, maxime disiunc-
tione tua ab ipso Carolo labefactari necesse est ; itaque et antea studiose
- operam dedimus, et hoc tempore nihil aliud laboramus, quam ut vestra
inter vos gratia necessitudoque inviolata permaneat, quod ut adhuc Do-
mini benignitate consecuti sumus, ita ut posthac consequi possimus, eodem
Domino iuvante non diffidimus. Tuam vero Serenitatem hortamur, ut se
ad hanc rem facilem propensamque praebeat, qua profecto neerei publicae
christianae salubriorem, nec sapientia pietateque sua digniorem ullam um-
quam reperiet. De tuis autem monitis, quae cum a ceteris oratoribus Tuae
Serenitatis, tum praecipue a praedicto comite, qui et sua prudentia et eo
locu, quem ⁴apud te obtinet, valde nobis gratus acceptusque fuit, ad nos
perlata sunt, perpetuam Serenitatis Tuae religionem pietatemque agnoscimus
operamque daturi sumus, ut cum ceteri omnes, tum imprimis Serenitas
Tua mentem nostram collaudare merito possit. Quod vero de rebus
ecclesiasticis ad nos perlatum est, id magnacum animi nostri laetitia

 

