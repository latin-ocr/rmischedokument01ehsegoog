Acta consistorialia. 213

rinam eiecerit et spoliaverit a quasipossessione iuris coniugalis et dignitatis
reginalis et de facto curn quadam Anna matrimonium contraxerit, contra
mandata et decreta tam admonitionis quam inhibitionis, in litteris in forma
brevis etiam de consilio fratrum nostrorum S. R. E. cardinalium emanatis
contenta¹ temere et de facto attemptando: idcirco nos de illius potestatis,
quarn Christus rex regum nobis licet immeritis in persona beati Petri con-
cessit, plenitudine, in throno iustitiae pro tribunali sedentes et solum Deum

prae oculis habentes perhanc nostram sententiam, quam ex nostro aneto ⁴
⁴ officio et de venerabilium fratrum nostrorum S. R. E. cardinalium consi-
storialiter coram nobis congregatorum consilio ferimus, eiectionem et
spoliationem dictae Catharinae reginae a quasipossessione iuris coniugalis
et reginalis dignitatis, in qua tempore huiusmodi motae litis erat, et ma·
trimonium inter praefatum Henricum regem et Annam praedictam con-
tractum, cum praedicta omnia notoria et manifesta sint, prout ita esse
declaramus, nulla, iniusta et attemptata fuisse et esse, ac nullitatis, iniu-
stitiae attentatorumque vitio subiacuisse et subiacere prolemque susceptam
seu suscipiendam illegitimam fuisse et esse, praefatamque Catharinam re-
ginam ad suum pristinum statum et quasipossessionem iuris coniugalis
et reginalis dignitatis restitui et reponi debere, dictumque regem dictam
Annam a cohabitatione sua et quasipossessione iuris coniugalis et reginalis
eiicere et amovere debere, in his scriptis pronuntiamus, decernimus et de-
claramus, restituimus, reponimus, eiicimus et amovemus, eademque nostra
sententia etex consilio et mero officio nostro praedicto praefatum Hen-
ricum regem maioris excommunicationis et alias censuras et poenas in
dictis litteris contentas ob earum non paritionem et contemptum damna-
biliter incurrisse et incidisse ac ab omnibus Christi fidelibus evitandum
fuisse et esse declaramus et mandamus.

Et nihilominus volentes curn eodem Henrico nomine pii patris be-
nigne et clementer agere, censurarum praedictarum declarationem usque
et per totum mensem septembris proxime futurum ad hoc, ut sententiae
et mandatis nostris praedictis commodius parere possit, suspendimus; et
si infra dictum tempus parere distulerit ac dictam Catharinam in pristinum
statum, quo tempore litis motae erat, non restituerit praefatamque Annam
asua cohabitatione et quasipossessione iuris coniugalis et reginalis non
abiecerit, et dicta attemptata cum effectu non purgaverit, exnunc prout
extunc praesenti declarationi locum essevolumus et decernimus.

lta pronuntiamus.

[Romae, 11. iulii 1533]

¹ Varia polit: contentas et contenta.

 

