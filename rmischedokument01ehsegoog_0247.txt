1532 Februar.

123.
Heinrich VIII. an Clemens Vll. London, 28. februar 1532.

Hrflige Besclnuerde, dass man in Rom den Engldnder Dr. Curae nicht uls rech!-
mrtssigen Exkusator fttr das Nichterschrinen des Kom'gs aulana,- dringende Birta, diere Wei-
perrmg atich! Integer ansrecht (u erhalten rand errdlich die Sache des Konigs in araterrium
Huld und Gunst (u entscher'dan.

Beatissime Pater, post humillimam commendationem et pedum oscula
beatorum. Graviter admodum molesteque accipimus, neque minus, quam
pro rei indignitate par est, dolemus, quod subditus iste noster Dr. Carne
adversariorum quorundam artibus et pertinacia nimis improba quidem illic
a legitimo excusatoria munere impediatur. Est certe illud longe praeter
expectationem ac merita in istam Sedern nostra, et tamen utcunque tole-
rabile foret, si in nos dumtaxat nostramque iniuriam hoc malum recideret.
Ceterum cum hac ratione iura omnia cum divinatum humana violentur,
naturalis etiarn aequitatis et iustitiae ratio pervertatur et pietatis denique
affectus, quam subditus principi debet, frustretur, vestrae prudentiae nc
sollicitudinis pastoralis esse arbitramur, curare sedulo, ut plus apud tribunal
istud vestrum iustitia aequitas et naturalis quaedam pietas, quam fraudes
et aliomm potentia valeant. Non hic lubet commemorare et quotidie ad
aures Sanctitatis Vestrae acclamare, quam iustis fundamentis dicti subditi
nostri petitiones nitantur; et de voluntate nostra approbante ea, quae ex·
cusatoris nomine ab eo gesta sunt, satis iarn pridem per litteras nostras, quas
adeum dedimus, eidem Sanctitati Vestrae constare nequaquam dubitamus.
Et tamen prohiberi subditum nostrum, quominus erga nos principem suum
id officii praestet et beneficii, quod subditus in principem naturali quodam
iure collocare tenetur: illud vero sinon est contumelia et non toleranda
iniuria, Vestra Sanctitas etiam atque etiam viderit. Nos interim, quod
unum possumus quodque antea saepissime fecimus, rogamus Sanctitatem
Vestram quam possumus vehementissime, pariter et Rmos. Dnos. cardi·
nales in consistorio existentes, ut non amplius differant dictum subditum
nostrum pro certissimo excusatore admittere et causam nostram benigno
et paterno quodam favore prosequi, quo nomine gratiam apud Deum Op·
timum Maximum, iustitiae assertorem et vindicem, simul et apud omnes
mortales laudem et gloriam Sanctitas Vestra magnam haud dubie pro·
merebitur. Quae felicissime ac diutissime valeat.

Ex regia nostra Londini die 28 Februarii 1532.

E. S. V.

devotissimus atque obsequentissimus filius D. g. Angliae et franciae rex,
fid. def. ac Dnns. Hiberniae

Henricus
n·

 

