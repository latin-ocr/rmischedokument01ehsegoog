1527 Dezember.

t.

Heinrich VIII. an Clemens Vll. Greenwich, 6. Dezember 1527.

Entsprecbend dem vorsteheudeu, mit detonderar Belonung der persdnlichen Angelegen-
lm'l des Kdnigs. Den Schlussabsatq nach dean Datum hut H. VIII. eigenhdndig guelricum,
um dem Papste selue Scheidungssacbe desto dringllcher qu ernpsehlen.

Beatissime Pater post humillimam commendationem et devotissima
pedum oscula beatorum. Etsi mallemus, post tam saevos turbines ea
rediisse tempora, quibus acerbissimum Vestrae Sanctitatis dolorem gratu-
latione tollere e pectore, quam consolatione ulla possemus emollire: filialis
tamen nostrae observantiae esse existimamus, dum non alia ratione licet,
devoto saltem consolandi officio non deesse, et quod libentius et cumu-
latius praesentes praestaremus, id nunc litteris et nuntiis pari studio et
affectu praestare. Magnificum itaque Dominum Gregorium Casalium di-
lectum nostrum consiliarium et oratorem ad Vestram Sanctitatem imprae-
sentia mittimus, tum ut quamcunque hoc tempore fieri possit, istis heu
nimium afflictis rebus consolationem afferat, tum etiam, ut quaedam
maximi momenti et quibus nihil nobis magis est cordi, nostro nomine a
Vestra Beatitudine nobis concedi et indulgeri humillime supplicet, quae
cum sint huiusmodi, ut rerum omnium ea maxime exoptemus, Sanctitatem
V. iterum atque iterum obsecramus, ut huic nostro desiderio expectationi-
que dignetur, si unquam antea, nunc praesertim satisfacere in eoque con·
cedendo benignissimam ut solet se praebere. Qua in re sic nos sibi suis-
que omnibus in perpetuum devinciet, ut nil posthac in eius gratiam
utcunque grande recusaturi simus. Et optime ac diutissime ipsa valeat.

Ex regia nostra Grenwici die 6. Decembris 1527.

Beatissime Pater. Negotium hoc, de quo impetrando nostro nomine
Dominus Gregorius curn V. Sanctitate aget, tanto studio ac sollicitudine
cordi habemus, ut si ullam unquam nostram operam aut auxilium suis
vel suorum rebus Vestra Sanctitas optat, eius nunc potissimum benigni·

tatem in hoc nostro obtinendo desiderio promptam facilemque expectemus.
Ε. V. S.

Devotissimus atque obsequentissimus filius, Dei gratia rex Angliae et
Franciae, fidei defensor ac dominus Hiberniae

Henricus.
Petrus Vannes.

Arch. Vatic. l. c. f. 234. Orig. Die Bnchstaben E. V. S. slehen im
On'ginal vor dem eigenhaudigen Zusatze Heinrichs Vlll. Gedruclrt bei Th. l. c.
p. 559 n. 991, bei Pococlr 1. c. l. p. 18 nach dem Entwurt'e.

 

