Consilium super causa Anglica. 233

etiam forsan sententia lata affirment, iudices magis in gratiam regis, quam
ex aequitate iuris iudicasse, praesertim cum suspicionis pleraeque adsint
causae et verisimiles admodum. Quippe quod iudices multiplici officio
sibi obnoxios habuerit, quod in regno suo se etiam praesente causam
‚cognosci voluerit, atque si Deo placet, quod in Caesaris invidiam, adversus
quem iam denunciatur bellum, hoc totum factum sit. Quid quod dum
haec mussitamus et necdum iudicium constitutum est, quamplurimi sunt,
qui circumferunt, Maiestatem Suam legitimi thori pertaesum novo amore
captam novas nuptias affectare, non conscientiae, sed ut sensui satisfaciat,
quod usque adeo a multis affirmatur, ut iam designata nova nupta expri-
matur. ld quam difficile ex hominum mentibus evelli possit, pro sapientia
sua facile coniecturari potest. Accedit, quod plerique etiam sunt, qui·
dicant, designatam uxorem eodem affinitatis gradu et impedimento sibi
coniunctam esse, quam iure uxoris er matrimonii si sibi coniunxerit, Deus
bone, quis rumor erit in populO, qui hominum sermones, quae cogitationes,
qualis futura denique est Maiestatis Suae apud omnes existimatiO, cum id
non conscientiae, non legi divinae, non fraternae pietati, sed titillationi
sensus datum intelligent, inhumaniter factum omnes iudicabunt, spreta tot
annorum thori socia femina clarissima et innocentissima, alteri adhaerere,
cum qua nec humana, nec divina permittant iura cohabitare, suscepta prae-
sertim et superstite ex ea¹ tantae indolis et spei filia, naturae et animi
dotibus ornatissima. Nam quoad impedimentum ex fratris matrimonio
natum, illud iam sublatum est apostolica dispensatione 3 quod si deterreret
Maiestatem Suam a matrimonio huiusmodi actus legitimus et ex legitima
copula subsecutus cum fratre, videlicet Arcturo: cur magis non avertitur
ab hoc, quod ex actu fornicario et illegitimo resultat et ex facto proprio
ipsius regis enatum est? Nec refert in hoc, quod quis dicat, impedimen-
tum, quod est cum regina, esse ex legitimo actu et matrimoni0‚ quod
vero est cum designata, esse tantum ex actu fornicario, luta enimet
sacri canones in hoc nullam faciunt differentiam quoad impedimentum huius-
modi. Aeque enim impedit matrimonium hoc atque illud. Quod si ex
parte regis ad hoc dicatur, quod ab huiusmodi impedimento est dispen-
satus, ita quod non obstante, quod cognoverit unam mulierem, potest
tamen licite contrahere cum eius sorore: responderem, in hoc maxime
Maiestatis Suae prudentiam versari debere, ut bene perpendat, quantum
tenebrarum haec allatura sint claritati nominis sui, tum quod in fraudem
quodammodo praesentis matrimonii dictam dispensationem impetraverit et
antequam de validitate eius cognitum sit, tum quod nulla etiam probabilis
ratio subest, cur eodem impedimento existente velit hanc dimittere, ut eam
ducat; quod si de nova dispensatione laborandum erat, agendum hocerat
magis pro conservando tot annorum et nobilissimae feminae matrimonio,

¹Vou der ersten Gattin Katharina.

 

